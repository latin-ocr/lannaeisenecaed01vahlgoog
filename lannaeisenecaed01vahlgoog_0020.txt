nuperum usurunlun'usl.

--—...—-.

·Codicis Mediolanensis, in quo omnis Senecae dialogorum
praeter consolationem ad Polybium posita est memoria, conla-
tionem ab Italis Branca et Bugato saeculo superiore exeunte
factam et aFickerto in suam editionem transcriptam multis nomi-
nibus mancam esse nec ‘aliquid tantum ad accuratam lectionis
fidem desiderari’ cum ipse, simulatque mensibus Martio et Aprili
a. 1875 in bibliotheca Ambrosiana codicem tractare coepi, intellexi,
tum opera iam perfecta et in publicum emissa, quiuis perspiciet
et cognoscet. Neque homines illi imperite in munere exequendo
uersati potiusque litteris ad palaeographicam rationem exigendis
saepe rectissimo ueri sensu sunt ducti ; sed ut omittam totum
orthographicum genus prorsus neglectum, nec diuersarum manuum
genera ullo modo curauerunt et in rasuris et correctionibus indi-
caudis mira libidine uel ea uidere sibi uisi sunt quae nunc quidem
omnino non apparent uel ea quae quiuis uideat oportet praeter-
miserunt et reliquerunt. Accedit eorum locorum, ubi uerba scri-
, ptoris ex ipsius codicis testimonio, nec rasuris nec diuersarum
manuum opera obscurato, emendare licet, satis magna multitud0,
in qua tamen saepe nesciri utrum ltalis an Fickerto culpa scriptoris
deprauatl tribuenda sit, postea accuratius uidebimus,

Est autem codex pergamenus formae oblongae, Longobar-
dicis litteris ‚saeculo non nono, ut uulgo fertur, sed undecimo
exaratus. Qua uetustatis deminutione qui etiam praestantiam eius
minui putabit, uideat ne praeiudicatae opinioni plus tribuat quam
ipsi ueritati; hoc certe uel sic constabit, omnes reliquos codices ’
ad hunc unum referri, huius fide reliquorum omnium contineri.
Sed¹ describere codicem ut pergam, ipse octoginta octo est
loliorum. Duorum, quae antecedunt, in primo aduerso Antonius
Olgiatus, cuius opera in bibliotheca Ambrosiana ordinanda cardi-
nalem Borromaeum usum esse constat, scripsit ‘felicibus auspiciis
Frederici Borrhomaei 1603 codex notis sane doctis adspersus

 

